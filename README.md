<!DOCTYPE html>
<html>
<head> <title> Сім чудес України </title> </head>
<body>
<p align = "center"> <font color = "red"> Націона́льний історико – архітектурний заповідник "Кам'янець" </font>
</p>
<p> <strong> Кам'янець-Подільський </strong> – одне з найдавніших міст України. Завдяки унікальному поєднанню історико-архітектурної , містобудівної спадщини , ландшафту каньйону річки Смотрич, «Старе місто (Кам'янець-Подільський)» оголошено державним історико-архітектурним заповідником. Кількість пам'яток архітектури XI-XIX століть налічує близько 200 будівель та споруд. Потужні оборонні укріплення «Старого міста», фортеця та фортечний міст, поєднання культових споруд різних релігій залишають неповторне враження. Враховуючи багату історико-архітектурну спадщину «Старого міста», національною комісією України у справах ЮНЕСКО в травні 1994 року було рекомендовано включити його кандидатом до реєстру світової культурної спадщини. Найбільша цінність – практично повністю збережений історичний центр без вкраплень архітектури XX століття. Головна міська пам'ятка – старовинна фортеця, перші споруди якої відносяться до XI-XII століть, а основні укріплення, – до XVI-XVII століть. Оборонні укріплення в Кам'янці-Подільському вважаються прекрасним зразком кращих фортифікацій Східної Європи. 
</p>
<p align = "center"> <font color = "red"> Києво-Печерська лавра </font>
</p>
<p> <strong> Києво-Печерська лавра </strong> — православний монастирський комплекс Української православної церкви Московського патріархату в Києві, Україна. Один із найбільших християнських центрів-святинь країни. Визначна пам'ятка історії та архітектури. Києво-Печерська лавра належить державі, а релігійні організації користуються нею на правах оренди. Заснований 1051 року як печерний монастир за межами Києва. Свою назву він отримав від печер, де оселилися перші його мешканці. У середньовіччі був оплотом православ'я на Русі. 1592 року отримав ставропігію Константинопольського патріарха. 1688 року став лаврою. У ранньому новому часі перетворився на центр паломництва православних. 1994 року разом із Софійським собором внесений до переліку Світової спадщини ЮНЕСКО. На території Верхньої лаври діє Національний Києво-Печерський історико-культурний заповідник (від 1996). А сам монастир знаходиться на території Нижньої лаври. Обидві частини лаври відкриті для відвідувачів. Пам'ятка перебуває під юрисдикцією Національного заповідника.
</p>
<p align = "center"> <font color = "red"> Національний дендрологічний парк «Софіївка» </font>
</p>
<p> <strong> Національний дендрологі́ний парк «Софі́ївка», або Софіївський парк </strong> — шедевр світового садово-паркового мистецтва кінця XVII — початку XIX століть. Щорічно його відвідують близько 150 тисяч людей (гранично-допустима, науково-обґрунтована норма відвідування — 500 тисяч на рік). Площа — 179,2 га. Тут росте понад 3300 видів дерев і кущів (місцевих і екзотичних), серед них: таксодіум (кипарис болотний), сосна Веймутова, тюльпанне дерево, платан, гінкго та багато інших. Колективом парку видано каталог рослин, в якому нараховується 1994 таксони, з них 1220 деревних і кущових порід та 774 трав'янистих рослин, в тому числі 25 таксонів ліщини, 24 — буки, 41 — ялина, 44 — ялівці, 100 — ліан, 320 — троянд, 57 — рододендронів, 376 — ґрунтопокривних та 98 — квіткових рослин. Колекційний фонд парку в 2007 році нараховував 3323 таксонів, з них: 546 деревних, 1557 кущових, 115 ліан, 1212 трав'янистих рослин, з них 914 інтродукованих та 246 аборигенних. Парк розташований у північній частині міста Умань Черкаської області, обабіч річки Кам'янки, за адресою — вулиця Київська, 12-а. З 1980 року директором дендропарку є член-кореспондент НАН України, доктор біологічних наук, професор Іван Косенко.
</p>
<p align = "center"> <font color = "red"> Софійський собор </font>
</p>
<p> <strong> Софійський собор, або Софія Київська </strong> — визначна пам'ятка історії та архітектури України, розташована на Софійській площі міста Києва. Збудований у 1011–1018 роках київським князем Ярославом. Названий на честь Святої Софії. Мав статус кафедрального собору. З перервами був резиденцією київських митрополитів (православних та унійних). До XIII століття використовувався як головна церква Русі, місце поховання великих князів київських. При соборі велося літописання, була створена перша бібліотека. Занепав у XIV столітті. Відновлений стараннями митрополита Петра Могили і гетьмана Івана Мазепи. Був головним храмом Софійського монастиря (з 1638). Складова Національного заповідника «Софія Київська» (з 1934). Поєднує візантійський і бароковий архітектурні стилі. Одна з небагатьох уцілілих споруд часів Русі. Пам'ятка української архітектури та монументального живопису XI—XVIII століть. Об'єкт Світової спадщини ЮНЕСКО (1990).
</p>
<p align = "center"> <font color = "red"> Херсонес Таврійський </font>
</p>
<p> <strong> Херсонес Таврі́йський </strong> — античне і візантійське місто-держава в південно-західній частині Криму (Севастопольська міськрада). 23 червня 2013 року на 37-й сесії Комітету світової спадщини ЮНЕСКО, що проходила у Камбоджі, Херсонес Таврійський і його хора (сільськогосподарська округа) були включені до списку світової спадщини ЮНЕСКО.
</p>
<p align = "center"> <font color = "red"> Хотинська фортеця </font>
</p>
<p> <strong> Хотинська фортеця </strong> — середньовічна укріплена фортифікаційна споруда в Хотині (Чернівецька область, Україна), збудована русо-влахами за господарювання Мушатів у Молдавському князівстві на межі XIII–XVIII століть на місці руського городища (Х—ХІІІ). Ця твердиня на правому березі Дністра була однією з наймогутніших у тогочасній Східній Європі, важливим оборонним і торговельним пунктом Молдавії в часи господаря Олександра Доброго. У списку руських міст далеких і близьких (XIV) згадують як Хотѣнь на Днѣстрѣ. Після занепаду Руської держави та Руського Королівства, Хотинська фортеця перебувала в юрисдикції багатьох державних утворень — Молдавського князівства, Королівства Польського, Османської та Російської імперій. У цей період вона стає відомою й під іншомовними назвами: пол. Twierdza Chocim, рум. Cetatea Hotin, тур. Hotin Kalesi, рос. Хотинская крепость. У ХІХ ст. твердиня втратила своє стратегічне значення, і 1856 її було скасовано як військовий об'єкт. У 1960-тих комплекс споруд фортеці отримав статус пам'ятки архітектури. 12 жовтня 2000 року утворено державний історико-архітектурний заповідник «Хотинська фортеця». За підсумками всеукраїнської акції Хотинську фортецю визнано одним із «семи чудес України».
</p>
<p align = "center"> <font color = "red"> Хортиця </font>
</p>
<p> <strong> Хортиця </strong> — найбільший острів на Дніпрі, розташований поблизу Запоріжжя, нижче Дніпровської ГЕС. Унікальний природний та історичний комплекс. Хортиця є одним із Семи чудес України. На північному краю острова був останній дніпровський поріг. Хортиця витягнута із північого заходу на південний схід, має довжину 12,5 км, ширину в середньому 2,5 км і площу приблизно 3000 га. Острів до останнього часу зберігав ліси в прибережних балках, а в післявоєнні часи був заліснений лісовим господарством в північній частині, де ґрунти є піщаними. У південній частині зберігається степ з багатьма реліктовими видами рослин, які збереглися тільки на острові, але в давнину зростали на всій території півдня України. На крайньому півдні острова існують плавні.
</p>
</body>
<\html>














